---
lang: kn
permalink: /ನಮ್ಮ-ಬಗ್ಗೆ
---

<section class="bg-gradient about">
  <h3>ನಮ್ಮ ಬಗ್ಗೆ</h3>
  <p>
    ಚಿತ್ರಕಲಾ ಪರಿಷತ್ ಕಳೆದ ಆರು ದಶಕಕ್ಕೂ ಮೀರಿ ಬಹಮಖ ಕಾಲ ಚಟುವಟಿಕೆಗಳ ಸಾಂಸ್ಕೃತಿಕ
    ಕೇಂದ್ರವಾಗದೆ. ಪರಿಷತ್ತಿನ ಸಂಗ್ರಹಾಲಯ ಹಾಗು ಕಾಲ ಗ್ಯಾಲರಿಗಳ ಸಮುಚ್ಚಯ ನಿರಂತರವಾಗಿ
    ಕಲಾವಿದರ ಮತ್ತು ಕಲಾಸಕ್ತರ ಜನಪ್ರಿಯವಾದ ತಾಣವಾಗಿದೆ.
  </p>
  <p>
    ಚಿತ್ರಕಲಾ ಪರಿಷತ್ತಿನ ಸಂಗ್ರಹಾಲಯದಲ್ಲಿ ಪಾರಂಪರಿಕ, ಸಾಂಪ್ರದಾಯಕ, ಆಧುನಿಕ ಹಾಗು
    ಸಮಕಾಲೀನವಷ್ಟೇ ಅಲ್ಲದೆ ಜಾನಪದ ಶೈಲಿಯ ಅಪಾರ ಕಲಾಕೃತಿಗಳು ಸಂಗ್ರಹಾಲಯದಲ್ಲಿವೆ. ಚಿತ್ರಕಲಾ
    ಪರಿಷತ್ತಿನ ಗ್ಯಾಲರಿಗಳಲ್ಲಿ ಆಯ್ದ ಕಲಾಕೃತಿಗಳ ಪ್ರದರ್ಶನವಿರುತ್ತದೆ. ಚಿತ್ರಕಲಾ ಪರಿಷತ್
    ಬೆಂಗಳೂರಿನ ನಗರದ ಹೃದಯ ಭಾಗದಲ್ಲಿದ್ದು, ಎಲ್ಲಾ ಕಡೆಗಳಿಂದಲೂ ವಾಹನ ಸೌಕರ್ಯವನ್ನು ಹೊಂದಿದೆ.
    ವಿಶೇಷವಾಗಿ ಕಾಲ ಪ್ರದರ್ಶನಗಳಿಗೆ ಅತ್ಯಂತ ಸೂಕ್ತವಾದ ತಾಣವಾಗಿದೆ
  </p>
</section>
<section>
  <h4>ಕರ್ನಾಟಕ ಚಿತ್ರಕಲಾ ಪರಿಷತ್ತಿನ 17ನೇ ಚಿತ್ರಸಂತೆಯ ಮಾಹಿತಿಗಳು</h4>

  <ul>
    <li>
      17ನೇ ಚಿತ್ರಸಂತೆ ಕಾರ್ಯಕ್ರಮವನ್ನು 2020ನೇ ಜನವರಿ 5ನೇ ತಾರೀಖಿನ ಭಾನುವಾರ, ಕುಮಾರ ಕೃಪಾ
      ರಸ್ತೆ ಮತ್ತು ಚಿತ್ರಕಲಾ ಪರಿಷತ್ತಿನ ಆವರಣದಲ್ಲಿ ಆಯೋಜಿಸಲಾಗಿದೆ.
    </li>
    <li>ಚಿತ್ರಸಂತೆಯನ್ನು “ನೇಗಿಲಯೋಗಿ” ರೈತರಿಗೆ ಸಮರ್ಪಿಸಲಾಗಿದೆ.</li>
    <li>
      17ನೇ ಚಿತ್ರಸಂತೆಯನ್ನು ರಾಜ್ಯದ ಗೌರವಾನ್ವಿತ ಮುಖ್ಯಮಂತ್ರಿಗಳಾದ ಶ್ರೀ ಬಿ.ಎಸ್.
      ಯಡಿಯೂರಪ್ಪ ಅವರು ಉದ್ಘಾಟಿಸುತ್ತಾರೆ. ಉಪಮುಖ್ಯಮಂತ್ರಿಗಳಾದ ಶ್ರೀ ಸಿ. ಎನ್.
      ಅಶ್ವಥ್‍ನಾರಾಯಣ ಅವರ ಘನ ಉಪಸ್ಥಿತಿ ಇರುತ್ತದೆ. ಶ್ರೀ ಎಸ್.ಎಂ.ಕೃಷ್ಣ, ಮಾನ್ಯ ಮಾಜಿ
      ಮುಖ್ಯಮಂತ್ರಿಗಳು, ಮಾನ್ಯ ಪ್ರವಾಸೋದ್ಯಮ ಮತ್ತು ಕನ್ನಡ ಸಂಸ್ಕøತಿ ಇಲಾಖೆಯ ಸಚಿವರಾದ ಶ್ರೀ
      ಸಿ.ಟಿ.ರವಿ, ಮಾನ್ಯ ಗೃಹ ಹಾಗೂ ಸಹಕಾರ ಸಚಿವರಾದ ಶ್ರೀ ಬಸವರಾಜ ಬೊಮ್ಮಾಯಿ, ಮಾನ್ಯ ಲೋಕಸಭಾ
      ಸದಸ್ಯರಾದ ಶ್ರೀ ಪಿ.ಸಿ.ಮೋಹನ್, ಮಾನ್ಯ ಶಾಸಕರಾದ ಶ್ರೀ ಎಸ್.ಟಿ.ಸೋಮಶೇಖರ್, ಮಾನ್ಯ
      ಬಿಬಿಎಂಪಿ ಸದಸ್ಯರಾದ ಶ್ರೀ ಸಂಪತ್ ಕುಮಾರ್ ಮತ್ತು ಪ್ರಖ್ಯಾತ ಕಲಾವಿದರು ಹಾಗೂ ಶಿಕ್ಷಣ
      ತಜ್ಞರಾದ ಪ್ರೊ. ಪ್ರಭಾಕರ್ ಕೊಲ್ಟೆ ಇವರುಗಳು ಮುಖ್ಯ ಅತಿಥಿಗಳಾಗಿರುತ್ತಾರೆ.
      ಅಧ್ಯಕ್ಷತೆಯನ್ನು ಶ್ರೀ ರಿಜ್ವಾನ್ ಅರ್ಷದ್, ಮಾನ್ಯ ಶಾಸಕರು, ವಹಿಸುತ್ತಾರೆ. ಪೂಜ್ಯ
      ಮಾಹಾಪೌರರಾದ  ಶ್ರೀ ಗೌತಮ್ ಕುಮಾರ್ ಜೈನ್ ಇವರ ಉಪಸ್ಥಿತಿ ಇರುತ್ತದೆ.
    </li>
    <li>
      ಗ್ರಾಮೀಣ ಜನರ ಬದುಕಿನ ಜೀವನಶೈಲಿಯನ್ನು ಪ್ರತಿಬಿಂಭಿಸುವ ಕೆಲವು ವಸ್ತುಗಳ ಪ್ರದರ್ಶನ.
      “ಗ್ರಾಮ ಸ್ವರಾಜ್ಯ” ಪ್ರದರ್ಶನದ ಉದ್ಘಾಟನೆಯನ್ನು ಕೇಂದ್ರ ಸಚಿವರಾದ ಶ್ರೀ
      ಡಿ.ವಿ.ಸದಾನಂದಗೌಡ ಅವರು ನೆರವೇರಿಸುತ್ತಾರೆ.
    </li>
    <li>
      ಇನ್ನುಳಿದಂತೆ ಎಂದಿನಂತೆ ದೇಶದ ವಿವಿಧ ಭಾಗಗಳಿಂದ ಬರುವ ಸುಮಾರು 1500 ಕಲಾವಿದರ
      ಕಲಾಕೃತಿಗಳು ಪ್ರದರ್ಶನಗೊಳ್ಳುತ್ತವೆ. ಕೇರಳ, ತಮಿಳುನಾಡು, ಆಂಧ್ರಪ್ರದೇಶ, ಗೋವಾ,
      ಮಹಾರಾಷ್ಟ, ಪಂಜಾಬ್, ಪಶ್ಚಿಮ ಬಂಗಾಳ, ಒಡಿಶಾ, ಜಾರ್ಖಂಡ್, ಸಿಕ್ಕಿಂಮೊದಲಾದ ರಾಜ್ಯಗಳಿಂದ
      ಕಲಾವಿದರು ಭಾಗವಹಿಸುತ್ತಾರೆ.
    </li>
    <li>
      17ನೇ ಚಿತ್ರಸಂತೆಯ ಸಂದರ್ಭದಲ್ಲಿ ವಿಶೇಷವಾಗಿ ಈ ಕೆಳಕಂಡ ಕಾರ್ಯಕ್ರಮಗಳು ಇರುತ್ತವೆ.    
      • ಚಿತ್ರಕಲಾ ಮಹಾವಿದ್ಯಾಲಯದ ವಿದ್ಯಾರ್ಥಿಗಳು ಪರ್ಫಾರ್ಮೆನ್ಸ್ ಕಲೆಯನ್ನು ದಿನವಹಿ,
      ಸಂತೆಯಾದ್ಯಂತ ಅಭಿನಯಿಸಲಿದ್ದಾರೆ.
    </li>
    <li>
      ಹಿರಿಯ ಕಲಾವಿದರಾದ ಶ್ರೀ ರುಮಾಲೆ ಚೆನ್ನಬಸವಯ್ಯನವರ ಹೆಸರಿನಲ್ಲಿ ಬೆಂಗಳೂರಿನ
      ಲ್ಯಾಂಡ್‍ಸ್ಕೇಪ್ ಚಿತ್ರಗಳನ್ನು ಗ್ಯಾಲರಿಗಳಲ್ಲಿ ಪ್ರದರ್ಶಿಸಲಾಗುವುದು.
    </li>
    <li>
      ಚಿತ್ರಸಂತೆಯ ಮತ್ತೊಂದು ವಿಶೇಷವಾದ ವಾರ್ಷಿಕ “ಚಿತ್ರಕಲಾ ಸಮ್ಮಾನ್” ಪ್ರಶಸ್ತಿಗೆ ನಾಲ್ವರು
       ಕಲಾವಿದರನ್ನು ಪರಿಗಣಿಸಲಾಗಿದ್ದು, ಹೆಚ್.ಕೆ.ಕೇಜ್ರಿವಾಲ್ ಪ್ರಶಸ್ತಿಗೆ ಶ್ರೀ
      ಹೆಚ್.ಎನ್.ಸುರೇಶ್, ಎಂ.ಆರ್ಯಮೂರ್ತಿ ಪ್ರಶಸ್ತಿಗೆ ಶ್ರೀ ಎಸ್.ಕೃಷ್ಣಪ್ಪ, ಡಿ.ದೇವರಾಜ
      ಅರಸು ಪ್ರಶಸ್ತಿಗೆ ಶ್ರೀ ಗಣೇಶ್ ಸೋಮಯಾಜಿ ಮತ್ತು ವೈ.ಸುಬ್ರಮಣ್ಯರಾಜು ಪ್ರಶಸ್ತಿಗೆ ಶ್ರೀ
      ವಿಜಯ ಹಾಗರಗುಂಡಗಿ ಅವರುಗಳಿಗೆ ನೀಡಿ ಗೌರವಿಸಲಾಗುತ್ತದೆ. ಅವರುಗಳಿಗೆ ರೂ. 50,000/-
      ನಗದು ಹಾಗೂ ಪ್ರಶಸ್ತಿ ಫಲಕವನ್ನು ನೀಡಿ ಗೌರವಿಸಲಾಗುತ್ತದೆ.  ಅಲ್ಲದೇ ಚಿತ್ರಕಲಾ
      ಪರಿಷತ್ತಿನ ಸ್ಥಾಪಕ ಪ್ರಧಾನ ಕಾರ್ಯದರ್ಶಿಯವರಾದ ಪ್ರೊ.ಎಂ.ಎಸ್.ನಂಜುಂಡರಾವ್ ಇವರ
      ಹೆಸರಿನಲ್ಲಿ  ಹಿರಿಯ ಕಲಾವಿದರಾದ ಶ್ರಿ ಆರ್.ಬಿ.ಭಾಸ್ಕರನ್ ಇವರಿಗೆ 1.00 ಲಕ್ಷ ರೂ. ನಗದು
      ಹಾಗೂ ಪ್ರಶಸ್ತಿ ಮತ್ತು ಫಲಕವನ್ನು ನೀಡಿ ಗೌರವಿಸಲಾಗುತ್ತದೆ.
    </li>
    <li>
      ಕರ್ನಾಟಕ ಸರ್ಕಾರದ ಪ್ರವಾಸೋದ್ಯಮ ಇಲಾಖೆ ಮತ್ತು ಕರ್ನಾಟಕ ಚಿತ್ರಕಲಾ ಪರಿಷತ್ತಿನ
      ಸಹಯೋಗದೊಂದಿಗೆ ರಾಜ್ಯದ ವಿವಿಧ ಐತಿಹಾಸಿಕ ಸ್ಥಳಗಳಲ್ಲಿ ಖ್ಯಾತ ಕಲಾವಿದರುಗಳಿಂದ ಪ್ರಕೃತಿ
      ದೃಶ್ಯ ಚಿತ್ರಣ (ಲ್ಯಾಂಡ್‍ಸ್ಕೇಪ್) ಕಲಾಕೃತಿಗಳನ್ನು ತಯಾರಿಸಿ, ಸಂಬಂಧಪಟ್ಟ ಕಲಾಕೃತಿಗಳ
      ಪ್ರದರ್ಶನವನ್ನು ಏರ್ಪಡಿಸಲಾಗುವುದು.
    </li>
    <li>
      ಹಿರಿಯ ಕಲಾವಿದರುಗಳಿಗೆ, ವಿಶೇಷ-ಅವಲಂಬಿತರಿಗೆ, ವಿಕಲಚೇತನರಿಗೆ ಪರಿಷತ್ತಿನ ಆವರಣದಲ್ಲಿಯೇ
      ಮಳಿಗೆಗಳ ಅವಕಾಶವನ್ನು ಕಲ್ಪಿಸಲಾಗಿದೆ.     •
    </li>
    <li>ಆವರಣದ ಒಳಗೆ ಸ್ಟೇಟ್ ಬ್ಯಾಂಕ್ ಆಫ್ ಇಂಡಿಯಾದ ಎರಡು ಎ.ಟಿ.ಎಂ.ಗಳಿರುತ್ತವೆ.</li>
    <li>ಆವರಣದ ಹೊರಗೆ ಕೆನರಾ ಬ್ಯಾಂಕಿನ ಸಂಚಾರಿ ಎ.ಟಿ.ಎಮ್. ಗಳಿರುತ್ತವೆ.</li>
    <li>
      ಚಿತ್ರಕಲಾ ಮಹಾವಿದ್ಯಾಲಯದ ಬೋದಕ ಮತ್ತು ಬೋಧಕೇತರ ಸಿಬ್ಬಂದಿಯನ್ನೊಳಗೊಂಡತೆ ವಿವಿಧ
      ಉಪಸಮಿತಿಗಳು ಚಿತ್ರಸಂತೆಯ ಯಶಸ್ಸಿಗೆ ಶ್ರಮಿಸುತ್ತವೆ.
    </li>
    <li>
      ಈ ಚಿತ್ರಸಂತೆ 2003ರಲ್ಲಿ ಪ್ರಾರಂಭವಾಗಿ ಇಂದಿನವರೆಗೂ ಸತತವಾಗಿ, ಅನೂಚಾನವಾಗಿ ನಡೆಯುತಾ
      ್ತಬಂದಿದೆ. ಇದು ಚಿತ್ರಕಲಾ ಪರಿಷತ್ತಿಗೆ ಕಲಾಸಕ್ತರು ಹಾಗೂ ಕಲಾವಿದರುಗಳು ನೀಡುತ್ತಿರುವ
      ಪ್ರೋತ್ಸಾಹ ಹಾಗೂ ಮನ್ನಣೆ ಹಾಗೂ ಸಾಧನೆಯಾಗಿರುತ್ತದೆ.
    </li>
    <li>
      17ನೇ ಚಿತ್ರಸಂತೆಯಲ್ಲಿ ವಿವಿಧ ರಾಜ್ಯದ ಮತ್ತು ಕರ್ನಾಟಕದ ಎಲ್ಲಾ ಜಿಲ್ಲೆಗಳ ವೃತ್ತಿನಿರತ
      ಮತ್ತು ಹವ್ಯಾಸಿ  ಕಲಾವಿದರು    ಪಾಲ್ಗೊಳ್ಳಲಿದ್ದಾರೆ.
    </li>
    <li>
      17ನೇ ಚಿತ್ರಸಂತೆಯು ಕಲಾವಿದರಲ್ಲಿ ಹಿರಿಯ ಮತ್ತು ಕಿರಿಯರೆಂಬ ಬೇಧಭಾವವಿಲ್ಲದೆ ಎಲ್ಲ
      ಕಲಾವಿದರು ಒಂದೇ ಸ್ಥಳದಲ್ಲಿ ತಮ್ಮ ಕಲಾಕೃತಿಗಳನ್ನು ಪ್ರದರ್ಶಿಸಲು ವ್ಯವಸ್ಥೆ
      ಮಾಡಲಾಗಿರುತ್ತದೆ.
    </li>
    <li>
      ವಿವಿಧ ಪ್ರಾಂತ್ಯದ ಕಲಾವಿದರಿಗೆ ಈ ಚಿತ್ರಸಂತೆ ತಮ್ಮ ಪ್ರತಿಭೆಯ ಪ್ರದರ್ಶನಕ್ಕೆ ವೇದಿಕೆ
      ಮಾತ್ರವಲ್ಲ ಕಲೆಯ ಬೆಳವಣಿಗೆ ಕುರಿತಂತೆ ಚರ್ಚೆ, ಸಂವಾದ, ಕಲಾರಸಿಕರೊಡನೆ ನೇರ ಬಾಂದವ್ಯ
      ಮತ್ತು ವಿಚಾರ ವಿನಿಮಯಗಳಗೆ ಅವಕಾಶ ಕಲ್ಪಿಸುತ್ತದೆ. ಚಿತ್ರಸಂತೆ ಭಾವೈಕ್ಯತೆಯ ಸಂಕೇತ,
      ಚಿತ್ರಸಂತೆಯಿಂದ ರಾಷ್ಟೀಯ ಹಬ್ಬದ ತರಹದ ವಾತಾವರಣ ನಿರ್ಮಾಣವಾಗುತ್ತದೆ. ವಿವಿಧ ರಾಜ್ಯದ
      ಸಂಸ್ಕøತಿಗಳ ದರ್ಶನ ಚಿತ್ರಸಂತೆಯಲ್ಲಿ ನಡೆಯುತ್ತದೆ.
    </li>
    <li>
      ಉದಯೋನ್ಮುಖ ಕಲಾವಿದರಿಗೆ ಚಿತ್ರಸಂತೆ ‘ತೆರೆದ ಕಲಾಶಾಲೆ’ ಎಂದು ಪ್ರಸಿದ್ಧಿಯಾಗಿದೆ.
    </li>
    <li>
      ‘ಮನೆಗೊಂದು ಕಲಾಕೃತಿ’ ಘೋಷಣೆಗನುಗುಣವಾಗಿ ಕಲೆಯನ್ನು ಜನಸಾಮಾನ್ಯರ ಬಳಿಗೆ ಕೊಂಡೊಯ್ಯುವ
      ಕೆಲಸವನ್ನು ಚಿತ್ರಕಲಾ ಪರಿಷತ್ತು ಮಾಡಿದೆ. ಯಾವುದೇ ಮಧ್ಯವರ್ತಿಗಳಿಲ್ಲದೆ ಕಲಾವಿದರು ತಮ್ಮ
      ಕಲಾಕೃತಿಗಳ್ನು ನೇರವಾಗಿ ಗ್ರಾಹಕರಿಗೆ ಮಾರಾಟ ಮಾಡಬಹುದು.
    </li>
    <li>
      ಚಿತ್ರಸಂತೆಯಲ್ಲಿ ಕಲಾಪ್ರೇಮಿಗಳಿಗೆ 100 ರೂ.ಗಳಿಂದ ಹಿಡಿದು ಹಲವು ಲಕ್ಷದವರೆಗಿನ
      ಕಲಾಕೃತಿಗಳು ದೊರೆಯುತ್ತವೆ.
    </li>
    <li>
      ಚಿತ್ರಕಲಾ ಪರಿಷತ್ತು ಇಲ್ಲಿ ಮಾರಾಟವಾಗುವ ಕಲಾಕೃತಿಗಳಿಂದ ಯಾವುದೇ ಕಮಿಷನ್
      ಪಡೆಯುವುದಿಲ್ಲ.
    </li>
    <li>
      ಅಷ್ಟೇ ಅಲ್ಲ ಈ ಚಿತ್ರಸಂತೆಯಲ್ಲಿ ಭಾಗವಹಿಸುವ 1300ಕ್ಕೂ ಅಧಿಕ ಕಲಾವಿದರಿಗೆ ಊಟ, ತಿಂಡಿ,
      ನೀರು ಮತ್ತು ಕಲಾಕೃತಿಗಳ ಮಾರಾಟಕ್ಕೆ ಮಳಿಗೆಯನ್ನು ಚಿತ್ರಕಲಾ ಪರಿಷತ್ತು ಉಚಿತವಾಗಿ
      ಒದಗಿಸುತ್ತದೆ.
    </li>
    <li>
      ಬೇರೆ ಊರುಗಳಿಂದ ಬರುವ 400ಕ್ಕೂ ಅಧಿಕ ಕಲಾವಿದರಿಗೆ ವಸತಿ ವ್ಯವಸ್ಥೆಯನ್ನು ಚಿತ್ರಕಲಾ
      ಪರಿಷತ್ತು ಉಚಿತವಾಗಿ ಮಾಡಿಕೂಡುತ್ತದೆ.
    </li>
    <li>ಚಿತ್ರಸಂತೆಗೆ ಸುಮಾರು ನಾಲ್ಕು ಲಕ್ಷ ಜನ ಭೇಟಿ ನೀಡುವ ಸಂಭವವಿದೆ.</li>
    <li>
      ಚಿತ್ರಸಂತೆಯಲ್ಲಿ ಸಾಮಾನ್ಯವಾಗಿ ಮೈಸೂರು ಸಾಂಪ್ರದಾಯಕ ಶೈಲಿ, ರಾಜಸ್ಥಾನಿ ಶೈಲಿ, ಮಧುಬನಿಯ
      ಶೈಲಿ, ತೈಲ ಮತ್ತು ಜಲವರ್ಣಗಳ ಕಲಾಕೃತಿಗಳು ಲಭ್ಯವಿರುತ್ತದೆ. ಇವಲ್ಲದೆ ಅಕ್ರಿಲಿಕ್,
      ಕೊಲಾಜ್, ಲಿಥೋಗ್ರಾಫ್ ಮೊದಲಾದ ಪ್ರಕಾರಗಳ ಕಲಾಕೃತಿಗಳು ದೊರೆಯುತ್ತವೆ.
    </li>
    <li>
      ಕುಂಚ ಅಥವಾ ಪೆನ್ಸಿಲ್‍ಗಳಿಂದ ಕಲಾರಸಿಕರ ಭಾವಚಿತ್ರಗಳನ್ನು ರಚಿಸಿ ಕೊಡುವ
      ಕಲಾವಿದರಿರುತ್ತಾರೆ.
    </li>
    <li>
      ಚಿತ್ರಸಂತೆಯಲ್ಲಿ ವ್ಯಂಗಚಿತ್ರಗಳಿರುತ್ತವೆ.
    </li>
    <li>ಕಳೆದ ವರ್ಷ ಅಂದಾಜು 3 ಕೋಟಿಗೂ ಅಧಿಕ ಮೊತ್ತದ ಕಲಾಕೃತಿಗಳ ಮಾರಾಟವಾಗಿದ್ದವು.</li>
    <li>
      ಚಿತ್ರಕಲಾ ಪರಿಷತ್ತು ಈ ಸಾಲಿನ ಚಿತ್ರಸಂತೆಯಲ್ಲಿ ಕ್ರೆಡಿಟ್ ಮತ್ತು ಡೆಬಿಟ್ ಕಾರ್ಡ್‍ನ
      ವ್ಯವಸ್ಥೆ ಮಾಡಿರುತ್ತದೆ.
    </li>
    <li>
      ಚಿತ್ರಸಂತೆಯ ವ್ಯಾಪ್ತಿ ಪ್ರದೇಶದಲ್ಲಿ ಸಿಸಿಟಿವಿ ಅಳವಡಿಸಲಾಗಿದೆ.
    </li>
    <li>
      ಹಿಂದಿನ ವರ್ಷಗಳಂತೆ ಶಿವಾನಂದ ಸರ್ಕಲ್‍ನಿಂದ ವಿಂಡ್ಸರ್ ಮ್ಯಾನರ್ ಹಾಗೂ ಕ್ರೆಸೆಂಟ್
      ರಸ್ತೆಯ ಸ್ವಲ್ಪಭಾಗದಲ್ಲಿ ಕಲಾಕೃತಿಗಳ ಪ್ರದರ್ಶನವಿರುತ್ತದೆ.
    </li>
    <li>
      ಚಿತ್ರಸಂತೆಗೆ ಕರ್ನಾಟಕ ಸರ್ಕಾರ ಎಲ್ಲ ರೀತಿಯ ಸಹಾಯ ಮತ್ತು ಸಹಕಾರವನ್ನು ನೀಡಿದೆ.
      ವಿಶೇಷವಾಗಿ ಪೋಲಿಸ್, ಬಿ.ಬಿ.ಎಂ.ಪಿ, ನಗರ ಸಾರಿಗೆ, ಅಗ್ನಿಶಾಮಕ ದಳ, ಆರೋಗ್ಯ ಇಲಾಖೆ
      ಮತ್ತು ಉನ್ನತ ಶಿಕ್ಷಣ ಇಲಾಖೆಗಳು ಸಹಾಯ ನೀಡಿವೆ.
    </li>
    <li>
      ಕುಮಾರಕೃಪಾ ರಸ್ತೆ, ಕ್ರೆಸೆಂಟ್ ರಸ್ತೆಯ ಸುತ್ತಮುತ್ತ ವಾಸಿಸುವ ಸಹೃದಯಿ ನಾಗರೀಕರು
      ಸಂಪೂರ್ಣ ಸಹಕಾರ ನೀಡುತ್ತಿದ್ದಾರೆ.  ಇಲ್ಲಿಯ ನಿವಾಸಿಗಳ ವಾಹನ ಸಂಚಾರಕ್ಕೆ
      ತೊಂದರೆಯಾಗದಂತೆ ಅವರಿಗೆ ವಿಶೇಷ ಪಾಸ್‍ನ ವ್ಯವಸ್ಥೆ ಮಾಡಲಾಗಿದೆ.
    </li>
    <li>
      ಭಾರತ ಸೇವಾದಳದ ಆವರಣ, ಕ್ರೆಸೆಂಟ್ ಮತ್ತು ರೇಸ್‍ಕೋರ್ಸ್ ರಸ್ತೆಯಲ್ಲಿ ವಾಹನ ನಿಲುಗಡೆ
      ವ್ಯವಸ್ಥೆ ಮಾಡಲಾಗಿದೆ.
    </li>
    <li>
      ಚಿತ್ರಕಲಾ ಮಹಾವಿದ್ಯಾಲಯದ ಅಧ್ಯಾಪಕರು ಮತ್ತು ವಿದ್ಯಾರ್ಥಿಗಳು ಚಿತ್ರಸಂತೆಯಲ್ಲಿ
      ಸ್ವಯಂಸೇವಕರಾಗಿ ಕರ್ತವ್ಯ ನಿರ್ವಹಿಸುತ್ತಾರೆ.
    </li>
    <li>
      ಕರ್ನಾಟಕ ಸಾಂಸ್ಕøತಿಕ ಕ್ಷೇತ್ರದಲ್ಲಿ ಚಿತ್ರಕಲಾ ಪರಿಷತ್ತು  ಚಿತ್ರಕಲೆ ಮತ್ತು ಪ್ರಾಚೀನ
      ಕರಕುಶಲ ಕಲೆಯನ್ನು’ ಸಂರಕ್ಷಿಸಿ ಅದನ್ನು ಯುವಜನತೆಗೆ ವೈಜಾÐನಿಕ ರೀತಿಯಲ್ಲಿ ಬೋಧಿಸುವ
      ಜವಾಬ್ದಾರಿಯನ್ನು ಕಳೆದ 50 ವರ್ಷಗಳಿಂದ ನಿರ್ವಹಿಸುತ್ತಾ ಬಂದಿದೆ.
    </li>
    <li>
      ಚಿತ್ರಸಂತೆಯು ಚಿತ್ರಕಲಾ ಪರಿಷತ್ತಿನ ಹೆಮ್ಮೆ, ಕಲಾಸಮೂಹದ ಅಗತ್ಯ ಹಾಗೂ ಕಲಾರಸಿಕರ
      ಸ್ವಾದಿಷ್ಟ ನೆಲೆಯಾಗಿದೆ.
    </li>
  </ul>
</section>
